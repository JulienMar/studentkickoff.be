---
title: Vip
---

<% render '/partials/header.*', image: '/assets/images/design/header2.png' do %>
VIP
<% end %>

<% section :yellow do %>
<h1> Hey, jij daar!</h1>
<p>Super dat je geïnteresseerd bent in dit project! Wil jij al je creativiteit laten spelen en je steentje mee bijdragen voor het goede doel? Lees dan snel verder.</p>

<h2> Deelnemers </h2>
<p>Aangezien Student Kick-Off volledig draait rond studenten, zou het ook niet wijs zijn als we mensen toelaten tot dit project die geen student (meer) zijn. Daarom moeten alle deelnemers minimum 18 jaar en student zijn. Iedereen mag wel kiezen of hij/zij alleen aan dit project werkt of in groep.</p>

<h2> Kunstwerk </h2>
<p>Het kunstwerk mag maximum 60 cm breed zijn en een maximum lengte hebben van 60 cm. Indien je ook in de hoogte wil werken, mag je ook hier tot 60cm hoog gaan, op voorwaarde dat je dit op voorhand laat weten (inschrijvingsformulier). Zal jouw kunstwerk niet waterdicht zijn? Laat dit dan zeker weten via het inschrijvingsformulier! Het zou zonde zijn dat jouw kunstwerk in de regen staat, terwijl het daar niet tegen bestand is. Elk jaar werkt Student Kick-Off met een jaarthema. Dit jaar is dit thema ‘Into space’. Kunstwerken die gelinkt worden aan dit jaarthema maken uiteraard meer kans om te winnen.</p>

<h3> Opgelet </h3>
<p>Op het terrein van Student Kick-Off gelden strenge veiligheidsregels. Daarom moet alles wat in de VIP wordt geplaatst brandveilig zijn, dus ook het kunstwerk. Dit is mogelijk na het besproeien van het kunstwerk met een brandwerende spray. Deze spray is online te verkrijgen en is na het opdrogen niet meer zichtbaar op het kunstwerk. Meer info en producten vindt je op https://www.brandvertragendimpregneermiddel.nl/</p>

<p>De spray kan zelf aangekocht worden via bovenstaande link. Hierbij wordt ook een officieel certificaat geleverd. Dit certificaat is verplicht door te geven bij het inleveren van het kunstwerk. Indien je de spray niet wenst aan te kopen, kun je het kunstwerk laten behandelen door Student Kick-Off. Hiervoor wordt €15,00 gevraagd voor de brandwerende spray. Deze behandeling geldt uiteraard enkel voor de 6 winnende kunstwerken die in de VIP terecht komen.</p>
<% end %>

<% section :red do %>
<h1>Proces</h1>
<p>Om deel te kunnen nemen aan dit project, moet je je eerst inschrijven. Dit kan via onderstaande link: LINK! Inschrijven kan tot en met 31 mei 2017. Bij de inschrijving moeten volgende gegevens worden meegedeeld: aantal deelnemers van het project, project verantwoordelijke, het aantal deelnemers aan het project, keuze tot 3 dimensionaal project (werken in de hoogte),...</p>

<p>Maximum 24u na de inschrijving volgt een goedkeuring, al dan niet met enkele opmerkingen en tips. Hierna hebben jullie alle tijd om aan dit kunstwerk te werken. Wanneer het kunstwerk klaar is, stuur je mij alle details (exacte afmetingen, gebruikte materialen,...) samen met enkele foto’s. Dit mag naar Viktor De Mulder (Coördinator VIP). Ik geef jullie dan nog wat extra informatie omtrent de keuring door de externe jury, hoe het nu verder verloopt,...</p>

<p>Alle kunstwerken kunnen ingediend worden tot en met 18 augustus 2017. Hierna worden alle ingeleverde kunstwerken grondig geanalyseerd en beoordeeld door de externe jury. Op vrijdag 8 september worden de 6 winnaars bekendgemaakt. Deze winnaars worden persoonlijk gecontacteerd. De 6 winnende kunstwerken worden tentoongesteld in de VIP en gelinkt aan de 6 goede doelen. Bezoekers van de VIP kunnen hier dan geld aan doneren.</p>

<% end %>

<% section :blue do %>
<h1>Verloning</h1>

<p>We vinden het super dat jullie zich mee inzetten voor het goede doel, en willen jullie daarvoor ook enorm bedanken. Uiteraard willen we jullie ook iets teruggeven voor al het werk dat jullie in dit kunstwerk steken. Indien jouw kunstwerk behoort tot 1 van de 6 winnende kunstwerken belonen we jou met volgende zaken:</p>

<p>Eerst en vooral krijgen jullie van ons 2 exclusieve VIP tickets voor Student Kick-Off. Deze zijn normaal gezien enkel te verkrijgen voor onze belangrijke partners en sponsors. Daarboven krijgen jullie een persoonlijke badge zodat iedereen in de VIP kan zien dat jij behoort tot de winnaars. (Je kan daar mee stoefen bij uw vrienden, just saying!)</p>

<p>Jullie krijgen van ons ook 10% van de opbrengst van jouw kunstwerk. Dit lijkt misschien niet veel maar als je gaat rekenen dat er enkele honderden VIP’s aanwezig zijn gedurende Student Kick-Off, en je gaat ervan uit dat bijna iedereen iets gaat doneren, kan jou dit al een mooi bedrag opleveren.</p>

<p>Tot slot willen we ook niet dat jullie dorst hebben op Student Kick-Off. Daarom krijgen jullie van ons 5 gratis drankbonnen om te consumeren op Student Kick-Off + gratis cocktail in de VIP.</p>

<% end %>

<% section :yellow do %>
<h1> Goede doelen </h1>
<p>Hieronder geven we nog een kort overzicht van de 6 goede doelen die Student Kick-Off jaarlijks steunt. We mogen hen jaarlijks een bedrag van meer dan €30.000 euro doneren, waarmee zij écht het verschil kunnen maken in de projecten die ze realiseren.</p>


<ul>
  <li>Ujeli Care centre</li>
  <p>Voorziet gratis eerstelijnszorg voor kinderen in de regio Pokhara, Nepal.</p>

  <li>NGO Oye LENA</li>
  <p>Zij willen via onderwijs de armoede en sociale ongelijkheid tegengaan. Dit doen ze in Curahuasi, in het hartje van het Andesgebergte op 2.600 meter hoogte..</p>

  <li> Finado Ethiopië</li>
  <p> Finado Ethiopië ondersteunt onderwijsinitiatieven, helpt bij de bouw van scholen, voorziet water en sanitaire voorzieningen,... </p>

  <li> Kompanjon vzw</li>
  <p>Ijvert voor en werkt mee aan gelijke kansen voor alle kinderen en jongeren in het Belgisch onderwijs. Zo kan het onderwijs een hefboom zijn om kansarme kinderen kans-rijker te maken en hen een andere toekomst te bieden.</p>

  <li>Afractie vzw</li>
  <p>Werkt aan de duurzame ontwikkelingsdoelen ten voordele van kinderen en jongeren in armoede in Senegal.</p>

  <li>The Zambians</li>
  <p>Voorziet materiële benodigdheden om kansarme kinderen toch onderwijs te kunnen bieden.</p>

</ul>

<% end %>
