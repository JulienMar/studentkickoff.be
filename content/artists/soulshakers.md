---
name: Soul shakers ft mc mota
start: 23u00
end: 00u20
image: soulshakers.jpg
---
Het Gentse dj-duo Soul Shakers gaat al mee sinds 2007 en is daardoor voor velen al lang geen onbekende meer. Hun muziek combineert invloeden van traditionele Jamaicaanse reggae met een vleugje moderne UK bass. Samen met ZwartWerk (die coole jongens van het Studio Brussel EK-lied) en KD Soundsystem brachten ze de hit ‘Met Mij Mee’ uit. Ze hebben een sterke internationale tint en vooral ook een hoog dansbaarheidsniveau. Je kon Soul Shakers deze zomer al op een paar grote podia zoals Reggae Geel en Couleur Café zien en binnenkort staan ze op ons eigenste Sint-Pietersplein in Gent. Is dat alles? Helemaal niet! De Soul Shakers komen niet alleen. Niemand minder dan MC Mota zal erbij zijn. De Limburger die al verscheen op Tomorrowland, Rock Werchter, Pukkelpop en Dour, brengt jullie naar eigen zeggen met veel plezier een streepje “deep ragga flows, energetic freestyle spitting sessions and soulful singing”. De verwachtingen liggen hoog, Mr MC Mota.