---
  lineup:
    - Urbanus & De Fanfaar
    - Suspenders Gravity
    - Momma Said So
    - Gestapo Knallmuzik
    - Wallace Vanborn
    - Cleymans & Van Geel
    - Scala & Kolacny Brothers
    - Soulshakers ft. MC Mota
    - Skyve Soundsystem
  secondstage:
    - Woomes
    - Lebawski
    - Sir Jacobs
    - Seba Lecompte
    - TRiXY
    - Pete Howl
---

De elfde editie van Student Kick-Off was er eentje om duimen en vingers bij af te likken. Het weer zat goed, de pintjes stonden fris en het Gentse studentengebroed kon zich vergapen aan de adembenemende pracht van de nieuwbakken foodtruckvillage. Tot in de vroegste uurtjes werd het publiek getrakteerd op klasbakken als Scala & de Kolacny Brothers, Urbanus en Cleymans & Van Geel.

Het startschot was voor Urbanus en zijn Fanfaar. Al snel stond het publiek mee te wiegen, te zingen, te brullen en te schreeuwen. Het was duidelijk. Madammen met een bontjas waren niet welkom op het Sint-Pietersplein.

Na Urbanus was het de beurt aan de winnaars van de Student Rock-Rally, een muziekwedstrijd georganiseerd door Student Kick-Off. Jurywinnaar Momma Said So en publiekswinnaar Suspenders Gravity maakten het Sint-Pietersplein even onveilig.

Omstreeks twintig na vier waaide een Duitse wind door het festivalgedruis. De Berlijnse (of Belgische..?) band Gestapo Knallmuzik bracht Deutsche Elektronicamuzik met titels als Ökselvijvers, Kächelwinkel Pëeters en hun bekendste hit Angela Merkel. Iets harder ging het erna aan toe met de Gentse stonerband Wallace Vanborn.

De ene swingende cover na de andere werd gebracht door Cleymans & Van Geel, met als monumentaal toppunt twee springnummers. IK WIL LEVEN IK WIL VRIJ ZIJN. Scala en the Kolacny Brothers namen het over en met een prachtig en mystiek stemgeluid bracht het koor iedereen in beroering. Bovenop alles werden de toeschouwers getrakteerd op een spectaculaire lichtshow.

De Soul Shakers en MC Mota zorgden voor heel wat heupgeschommel en Stubru-DJ Skyve Soundsystem mocht de boel op legendarisch feestelijke wijze afsluiten.

Kortom, een editie om trots op te zijn. Smaakt het naar meer? Zeker en vast. Op naar Student Kick-Off 2017!
