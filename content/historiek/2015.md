---
  affiche: affiche2015.jpg
  lineup:
    - Samson & Gert
    - Bi-Polar
    - Brent Beukelaer
    - Zinger
    - Slongs Dievanongs
    - Diable Blvd.
    - Pigbag Army
    - Bart Peerters
    - DJ Sam De Bruyn
    - Radio Belgique FM
  secondstage:
    - Beauhause
    - Stavroz
    - Lenimal
    - Pete Howl
    - TLP
---

De tiende editie van Student Kick-Off, de Gentse hoogmis voor studenten, was ook dit jaar een schot in de roos. De aangename zon, frisse pintjes en het uitgelaten publiek zorgden voor een memorabele verjaardagsspecial.

Jeugdhelden Samson en Gert gaven de aftrap en al snel verzamelde een horde studenten zich op het Sint-Pietersplein om mee te brullen met de hits van het iconische duo. Nummers als ‘Wij zijn bij de brandweer’ en ‘Alles is op’ werden meer dan warm onthaald. Bij de ‘Samsonrock’ namen heel wat jongelui de luchtgitaar erbij en vlogen de vettige haren van headbangende studenten in het rond.

Na een buitengewoon optreden en een alleraardigste Gert die liet weten hoeveel we ondertussen al niet gegroeid waren was het de beurt aan Bi Polar en Brent Beuckelaar, de winnaars van de Student Rock Rally, opgevolgd door Zinger. De Gentse virtuozen lieten de heupen van het publiek swingen en speelden een aangename soundtrack voor eender wie rondkuierde en deelnam aan activiteiten in de Student Village.

In de late namiddag kon het publiek ook op het Sint-Amandplein terecht, waar Red Bull Elektropedia van wal stak met Beauhause, Stavroz, Lenimal, Pete Howl en TLP.

Het niveau van de line-up bleef hoog, met de Antwerpse rapster Slongs Dievanongs, Diablo Blvd., Pigbag Army en de altijd jolige Bart Peeters die het publiek moeiteloos aan het dansen kreeg.

Sam de Bruyn en Radio Belgique FM sloten de avond af, waarna alle brave studentjes onder de wol kropen zodat ze de volgende dag met een fris hoofd de les konden volgen. En wie dat niet kan geloven, maken we wel iets anders wijs.

