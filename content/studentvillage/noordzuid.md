---
naam: Noord-Zuid studenten
---
Noord-Zuid Studenten is een studentenvereniging in Gent en Leuven die allerlei activiteiten organiseert om de Noord-Zuidproblematiek en duurzaamheid in het algemeen aan te kaarten bij de studenten.
We doen dat via filmavonden, een campagneweek rond grondproblematiek en lezingen, maar ook via feestjes, onze befaamde Big Brain Battle, fabricoleeravonden, spelletjes spelen met jonge asielzoekers en nog veel meer. Voor iedereen wat wils dus!
We werken daarvoor samen met onder andere Oxfam Wereldwinkels, 11.11.11 en Broederlijk Delen. Onze leden komen uit allerlei studierichtingen, en ook werkenden zijn heel welkom. We organiseren ongeveer maandelijks een activiteit.
Elk jaar komen we enkele keren samen met de volledige groep uit de twee steden voor een weekend of activiteit.
Kom gerust eens vrijblijvend naar een activiteit of ons startweekend en leer ons beter kennen! Tot gauw!